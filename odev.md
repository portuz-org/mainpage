---
layout: default
title: UZEP Ödev modülü
author: ozmen
---
# UZEP Ödev Modülü

Ödev modülü uzun dönemli araştırma veya proje çalışmalarının sistematik olarak öğrencilere duyurulması, toplanması, değerlendirme sonuçlarının öğrencilere duyurulması için geliştirilmiştir. Ödev modülü ile UZEP'e doküman yüklerken 2 tarih-zaman bilgisinin girilmesi gerekir: 

1. Ödev veya proje metninin öğrenci tarafından görülme (yayınlama) tarihi ve zamanı. Bu aynı zamanda çözümünün sisteme yükleme başlangıç tarih-zamanıdır.
2. Ödev çözümünün sisteme yükleme son tarih-zaman bilgisi. 

Bu yapı ile öğretim elemanı ödev veya proje metnini çok önceden sisteme yükleyebilir, öğrenciler ise sadece belirlenen tarih ve zamanda görebilir, verilen zaman aralığında da çözümünü sisteme yüklerler. Öğretim elemanı ödev/proje çalışmalarını değerlendirdikten sonra notunu ve açıklamaları öğrencilere bireysel olarak yayınlar. Ödev modülünde öğretim elemanı ile öğrenci arasında mesajlaşma mekanizması geliştirilmiştir. Öğretim elemanı öğrencinin ödevini inceleyip not vermeksizin reddedebilir, öğrenciye düzeltme fırsatı verebilir. Öğrenci ödevini belirlenen tekrar sayısınca sisteme yükleyebilir. Sistem güncellenen ödev çözümlerinin geçmiş kopyalarını da tutar, öğretim elemanı isterse geçmiş sürümleri de görebilir.

Geliştirilen bu ödev modülü, pandemi döneminde klasik online sınavların yapılması için yaygın olarak kullanılmıştır. Örneğin yüz-yüze öğretimde Pazartesi günü saat 9:00-11:00 arası bir sınav yapılmak istensin, bunun online klasik karşılığı şöyle olmaktadır: Öğretim elamanı hazırladığı klasik (yazılı) sınav sorularını sisteme yükler ve yayınlama tarihini Pazartesi günü saat 9:00 yapabilir. Cevapları sisteme son yükleme zamanı olarak ta 11:00 yapabilir. Burada tarih ve zaman aralıkları esnek bir şekilde öğretim elemanının tasarrufunda olup, istenildiği gibi ayarlanabilir. 
